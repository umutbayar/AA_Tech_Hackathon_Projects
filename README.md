AA_Context (Dijital Arşivden Anlık İçerik)
AA_Context projesi ile, Anadolu Ajansı'nın devasa dijital arşivini (DAS) kullanarak güncel haber akışına anında contexual derinlik katan bir Yapay Zekâ (YZ) prototipi oluşturmaya çalıştım.
Bu proje, geleneksel anahtar kelime aramasını aşarak, editörün girdiği yeni bir haber metnini Doğal Dil İşleme (NLP) teknikleriyle anlamsal olarak analiz edip,
metni sayısal vektörlere (embeddings) dönüştürerek, DAS içindeki binlerce geçmiş haberi milisaniyeler içinde tarayarak ve anlamsal olarak en alakalı, tarihsel içeriği (fotoğraf, metin, video) bulup önceliklendirmeye çalıştım.
AA_Context sayesinde editörler, bir olayın arka planını, tarihsel gelişimini ve ilgili arşiv materyallerini saniyeler içinde haberlerine ekleyerek haberin zenginliğini ve güvenilirliğini artırır.

AA_PriorityFlow (Haber Akışı Kişiselleştirme ve Önceliklendirme)
AA_PriorityFlow projesi, abone memnuniyetini artırmayı ve kurumsal öncelikleri korumayı amaçlayan hibrit bir haber akışı yönetim sistemidir. 
Proje, abonelerin geçmiş okuma alışkanlıklarını ve ilgi kategorilerini (Siyaset, Ekonomi, Spor vb.) analiz ederek Makine Öğrenimi (ML) tabanlı kişiselleştirilmiş bir haber akışı sunar.
Bununla birlikte, AA'nın bir haber ajansı olarak misyonunu gerçekleştirmesi için kritik bir iş kuralı uygular: Editörler tarafından "Acil/Kritik" olarak etiketlenen haberler, tüm kişiselleştirme algoritmalarını geçersiz kılarak her abonenin akışının en üstüne yerleştirilir. Bu hibrit yaklaşım, hem kullanıcı bağlılığını optimize eder hem de kriz anlarında kritik bilginin anlık ve güvenilir bir şekilde yayılmasını garanti altına alır.

AA_Sentinel (Duygu Takip Sistemi)
AA_Sentinel, Anadolu Ajansı'nın yayınladığı haberlere ve ajansın gündeme getirdiği konulara yönelik kamuoyu tepkisini gerçek zamanlı olarak ölçen ve görselleştiren
bir Duygu Analizi (Sentiment Analysis) kontrol panelidir. Bu proje ile, simüle edilmiş sosyal medya verileri üzerinden Türkçe metinleri analiz ederek her bir yorumu Pozitif, Negatif veya Nötr olarak sınıflandırmaya çalıştım. Geliştirilen dashboard, anlık duygu dağılımını, zaman içindeki trendleri ve belirli anahtar kelimelere odaklanmış geri bildirimleri grafiklerle sunar. AA_Sentinel sayesinde ajansın iletişim, kriz yönetimi ve yayın politikası ekipleri, kamuoyunun hassasiyetlerini anlık olarak takip edebilir ve potansiyel yanlış algı veya itibar risklerine hızlıca müdahale edebilir.

AA_UrbanSense (Akıllı Şehir Veri Hub'ı)
AA_UrbanSense, birbirinden farklı üç veri kaynağını (Trafik, Çevre ve Sosyal Medya) tek bir platformda toplayarak
şehir hayatındaki anormallikleri ve krizleri tespit eden yenilikçi bir veri analiz çözümüdür. Projenin temel gücü, her bir veri
tipinin özel temizlik adımlarından (aykırı değer tespiti, eksik veri doldurma) geçirilmesinin ardından hibrit bir analizle birleştirilmesidir.
AA_UrbanSense, belirli bir bölgedeki trafik akışındaki ani düşüş ile eş zamanlı yüksek negatif sosyal medya duygusu gibi korelasyonları arayarak potansiyel kaza, doğal afet veya kitlesel tepki durumlarını saptar. Bu çapraz doğrulama mekanizması, AA'nın haber yakalama hızını ve olay yerine ulaşım önceliğini önemli ölçüde artırır.

AA_Verification (Görsel Doğrulama)
AA_Verification, sosyal medyada hızla yayılan görsel ve video içeriğin kaynağını ve doğruluğunu gazetecilik hızında teyit etmek için tasarlanmış 
kritik bir dijital doğrulama aracıdır. Prototip, yüklenen görseli analiz ederek EXIF meta verilerini çıkarır ve manipülasyon izlerini (örneğin, fotoğrafın düzenleme
yazılımı ile işlenip işlenmediği) tespit eder. Aynı zamanda Tersine Görsel Arama mantığını simüle ederek görselin internetteki en eski ve orijinal kaynağını, farklı bağlamlarda kullanılıp kullanılmadığını kontrol eder. Bu iki aşamalı analiz sonucunda görselin güvenilirliği hakkında bir genel skor üreterek, ajansın dezenformasyon riskini ve hatalı haber yayınlama olasılığını minimuma indirir.


AA_Visualizer (Metinden Görsel Üretimi)
AA_Visualizer, haber metinlerini Yapay Zekâ destekli orijinal ve telifsiz görsellere dönüştüren yaratıcı bir projedir. Bu çözüm, öncelikle girilen haber metnini NLP (Doğal Dil İşleme) ile analiz eder; 
metnin ana konusunu, ruh halini ve istenen görsel stili belirler. Ardından, bu analiz çıktısını kullanarak harici bir metin-görsel AI motorunun (simülasyon) anlayabileceği yapılandırılmış bir Komut (Prompt) otomatik olarak üretir. AA_Visualizer, editörlerin stok görsel arama zorunluluğunu ortadan kaldırarak, saniyeler içinde haberin bağlamına ve duygusuna birebir uyan, yayın kalitesinde özgün görseller üretebilmesini sağlayarak içerik üretim sürecinde devrim yaratır.
